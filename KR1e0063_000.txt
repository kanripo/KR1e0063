# -*- mode: mandoku-view -*-
#+TITLE: 春秋讞義
#+DATE: 2015-09-23 09:39:59
#+PROPERTY: JUAN 0
<pb:KR1e0063_WYG_000-1a>¶
御製題王元杰春秋讞義¶
聴訟吾猶人無訟以為本春秋經世書道徳齊禮謹尊¶
王而賤霸賴是以示準人心與天理藉斯以不冺讞有¶
評獄義獄實刑之引春秋豈其然求精失之逺夢得(葉/)¶
已一誤(宋葉夢得嘗作春秋讞不揆經世之意而専以/評獄解經已失春秋本㫖至元王元杰復撰讞)¶
(義盖未見夢得原本而名與相複其書編輯程朱緒言/復刪掇胡安國𫝊分綴經文之下而於三家末别標已)¶
(意曰讞其於朱子一無異詞盖墨守前/説一字不敢芟削實難免重儓之誚云)元杰(王/)重儓允¶
後賢議前賢辯駁恣口吻類此各標長充棟奚能盡¶
<pb:KR1e0063_WYG_000-2a>¶
欽定四庫全書　　　　　經部五¶
　春秋讞義　　　　　　　春秋類¶
　　提要¶
　　　　(臣/)等謹按春秋讞義九卷元王元杰撰元杰¶
　　　　字子英呉江人至正間領薦兵興不仕教授¶
　　　　於其鄉昔程子作春秋傳未成朱子之論春¶
　　　　秋亦無專書元杰乃輯其緒言分綴經文之¶
　　　　下復刪掇胡安國傳以盡其意安國之書在¶
<pb:KR1e0063_WYG_000-2b>¶
　　　　朱子前而其説皆列朱子後欲别所尊故不¶
　　　　以時代拘也其間如隠公四年州吁條下備¶
　　　　録朱子邶風擊鼔篇傳於春秋書法無關亦¶
　　　　以意所推崇一字不欲芟削耳三家之末元¶
　　　　杰以已意推闡别標曰讞如桓公四年紀侯¶
　　　　大去條下程子以大為紀侯之名意主責紀¶
　　　　不責齊元杰之讞則委曲恕紀不従程子之¶
　　　　説而全書之内於朱子無一異詞其宗㫖概¶
<pb:KR1e0063_WYG_000-3a>¶
　　　　可見矣昔葉夢得作春秋讞多得經意元杰¶
　　　　盖未見其書故名與相複其所論斷亦不及¶
　　　　夢得之精而守一先生之言不踰尺寸所見¶
　　　　雖淺所學猶篤實差勝明代諸儒無師瞽説¶
　　　　以至洸𣻌自恣者原書十二卷乆無刊板今¶
　　　　諸家傳寫之本並闕後三卷既無従校補姑¶
　　　　仍舊本繕録焉乾隆四十二年二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR1e0063_WYG_000-3b>¶
　　　　　　　　　　　總　校　官(臣/)陸　費　墀¶
<pb:KR1e0063_WYG_000-4a>¶
春秋讞義原序¶
聖人達天徳而語王道春秋為萬世立王法敦典庸禮¶
命徳討罪本原於天其用則王者之事也周徳既衰王¶
者弗克若天人欲横流綱淪法斁亂亦極矣夫子生乎¶
斯時慨聖人之不作慮斯道之将墜豈不曰文王既没¶
文不在兹乎於是假魯史以修春秋示褒貶以寓王法¶
其義則總攝萬事大本始於尊王盖尊卑之分明綱常¶
之道立然後有以定其是非而不舛春秋者王道之日¶
<pb:KR1e0063_WYG_000-4b>¶
月也典禮隳臣下僣春秋定尊卑而王道明春秋者王¶
道之權衡也刑賞濫法度差春秋明貴賤而臣道立易¶
曰天尊地卑乾坤定矣卑髙以陳貴賤位矣經書元年¶
加王於正聖人繫易之始辭作經之大法也故其詞約¶
而深其㫖微而逺深有不言之意微有不形之道聖人¶
之心見於經猶元之妙賦於物大而化之之謂也於一¶
草一木以求化工之神於一語一言以窺聖人之用亦¶
云難矣然聖人行事本於道聖人之道本於心事有萬¶
<pb:KR1e0063_WYG_000-5a>¶
變之不同理有萬殊之或異大公至正之道貫萬事於¶
一心百王異世而同神萬象異形而同體聖人贊易以¶
盡事物之變窮其理也作春秋以行法度之權著其事¶
也文王作易於殷世之末夫子作春秋於周徳之衰有¶
其理則有其事體用一原也有其事則有其理顯微無¶
間也由辭以達理因理以見事天下之變故盡矣前乎¶
千百世之已徃後乎千百世之未来此理此心未嘗外¶
於語言文字間也河洛二程紫陽朱子續正學於千載¶
<pb:KR1e0063_WYG_000-5b>¶
之上易書詩禮俱著訓辭獨於是經未聞註釋中呉王¶
元杰子英氏家世業儒有志經學放求易經本義詩傳¶
訓辭禮經制度四書集註集義語録紫陽宗㫖凡釋經¶
引證之言師友講明之論其有𤼵明春秋之㫖者具載¶
本經證以胡氏釋辭目曰春秋讞義旁搜取證竭慮窮¶
思甫及成書㡬二十載學者引而伸之觸類而長之則¶
知聖經賢傳並行而不悖矣若夫天人相與之原古今¶
事物之變微辭奥義何敢仰窺聖域之淵微其於尊君¶
<pb:KR1e0063_WYG_000-6a>¶
父之大倫正人心之大義典章法度之正是非善惡之¶
公舉而措之未必無涓埃之助云爾至正十年嵗在庚¶
寅仲夏下澣嘉議大夫禮部尚書致仕呉郡干文傳夀¶
道序¶

